# IN3110
Her er en oversikt over en rekke mapper og filer som jeg har lagd i emnet "IN3110", høsten 2023 ved "Universitetet i Oslo".

Kort om emnet: <br />
Emnet gir en innføring i mer avanserte sider ved script- og programmeringsspråket Python, bl.a. objektorientert programmering, regulære uttrykk, interaksjon med operativsystemet, plattform-uavhengig kode, effektiv design av programsystemer med tidskritiske operasjoner, utvidelser i kompilerte språk som C/C++, data-analyse og web-programmering. Emnet gir også en grunnleggende innføring i script-språket Bash, testing og dokumentering av kode, og versjonskontrollsystem git. Spesiell vekt legges på praktisk problemløsning med et fokus på interessante og studierelevante oppgaver.

Etter å ha tatt IN3110:


* har du kjennskap til mer avanserte sider ved programmerings-språket Python, inkludert bruk av regulære uttrykk og interaksjon med operativsystemet.
* kan du skrive script i Python og Bash for å automatisere egne arbeidsoppgaver.
* har du kjennskap til versjonskontrollsystemet git og hvordan kode kan dokumenteres og testes. kan du bruke vektorisering til å skrive effektive programmer i Python.
* kan du kombinere Python med kompilerte programmeringsspråk som C og C++.
* kan du skrive et web brukergrensesnitt til Python programmer.
* kan du bruke Python-verktøy for avansert data-analyse og maskinlæring.
* kan du skrive programmer som løser oppgaver fra ulike fagområder, som fysikk, medisin, biologi og finans.
